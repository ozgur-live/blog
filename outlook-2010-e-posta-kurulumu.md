Kurumsal mail adresleriniz sunucu üzerinden çalıştığı için mail hesabınızı teknik olarak webmail arayüzünden kullanabilirsiniz. Ancak hem kullanım kolaylığı hemde yedek alma ve takip işlemlerinin
kolaylığı nedeni ile Outlook, Thunderbird gibi mail istemci programlarını kullanmak çok daha avantajlıdır. Mail hesabınızı Outlook 2010 üzerinden kullanmak istiyorsanız eğer, kişisel bilgisayarınıza Outlook kurulumu
yaptıktan sonra aşağıdaki adımları takip ederek mail hesabınızın da kurulumunu rahatlıkla yalabilirsiniz.

Outlook ilk kurulum işlemi yapmak istediğimizde karşımıza **Hesap Yapılandırması** bölümü gelecektir.Burada size Evet ve Hayır seçenekleri olan bir soru sorulur.Evet seçeneği ile devam edin.

Bir sonraki adımdaki hesap ekle kısmında **Elle kurulum veya ek sunucu türleri** seçeneğini seçerek devam edin.

![Outlook1](/assets/outlookeposta4.png)

Bir sonraki adımda karşımıza 3 farklı seçenek çıkacaktır. POP3/IMAP olarak kurulum yapacağımız için en alttaki seçeneği seçerek devam ediyoruz.

![Outlook2](/assets/outlookeposta5.png)

Artık e-posta hesap bilgilerimizi yazacağımız ve ayarlarımızı yapacağımız bölüme geldik. Burada ilk karşımıza gelen sayfada kullanacağımız e-posta bilgilerini eksiksiz bir şekilde doldurmamız gerekiyor.
Dikkat etmemiz gereken bölüm Gelen ve Giden sunucu kısımlarıdır. Bu bölüme genellikle mail.sitesimi.com şeklinde veri girişi yapılır.Ancak özel bir mail sunucusu kullanıyorsanız eğer
mail sunucunuzun hostname adını ya da ip adresini yazmanız gerekebilir. AŞağıdaki resimde örnek veri girişlerini görebilirsiniz.Bu bölümleri size ait e-posta bilgileri ile doldurunuz.

![Outlook3](/assets/outlookeposta1.png)

Buradaki bilgileri doğru bir şekilde girdikten sonra sağ alt kısımdaki **Diğer Ayarlar** kısmına giriş yapıyoruz. Buradan hesabımızın Giden Sunucu SMTP ayarlarını yapılandıracağız.
Diğer ayarlar kısmına giriş yaptığımıda karşımıza açılan küçük pencerede **Giden Sunucu** sekmesine geliyoruz ve buradaki pasif durumda olan SMTP ayarını aktif hale getiriyoruz.

![Outlook4](/assets/outlookeposta2.png)

SMTP ayarımızı aktif ettikten sonra üst tabdaki **Gelişmiş** bölümün geliyoruz ve buradan gelen - giden port ayarlarımızı aşağıdaki gibi yapıyoruz.

![Outlook5](/assets/outlookeposta3.png)

SMTP ayalarımızı da bu şekilde yaptıktan sonra **Tamam** butonu ile işlemlerimizi bitiriyoruz. E-posta hesap bilgilerimiz girdiğimiz ilk sayfada **Hesap Ayarlarını Sına ...** butonuna basarak yaptığımız ayarlarda bir sorun
olup olmadığını kontrol edebiliriz. Bu işlemde hem gelen hem de giden sunucu için **Tamamlandı** sonucunu alırsak eğer **İleri >** butonu ile hesap ekleme işlemimizi tamamlayabiliriz.

Kurulumu sorunsuz bir şekilde tamamladık ve e-posta hesabımızı outlook programına tanımladık.